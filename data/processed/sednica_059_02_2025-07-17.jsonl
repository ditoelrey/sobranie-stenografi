{"speaker": "Антонијо Милошоски", "raw_text": "Педесет и деветта седница на Собранието на Македонија. Продолжуваме со работата на оваа седница. Пратениците за кои што претходно ве известив, доставиле известување дека се спречени да присуствуваат, а тоа се: Мендух Тачи, Љупчо Николовски, Бисера Костадиновска Стојчевска, Митко Трајчулевски, Венко Филипче, Али Ахмети, Зиадин Села, Садула Дураки, Скендер Реџепи, Жаклина Пешевска, Лидија Петкоска, Саранда Имери Стафаи, Имрлије Фетаи Салиу, Мимоза Муса, Ѓорѓија Сајкоски и Елми Азири. Минуваме на точка 18 – Предлог на закон за изменување и дополнување на Законот за возила, по скратена постапка, поднесен од пратениците: Бојан Стојаноски, Дафина Стојаноска, Игор Здравковски, Тони Јаревски, Јане Мицевски, Драгана Бојковска, Беким Ќоку, Никола Мицевски, Бобан Карапејовски, Антонијо Милошоски. Извештаите на Комисијата за економски прашања, труд и енергетска политика, како матично работно тело и Законодавно правната комисија ви се доставени. Комисијата за економски прашања, труд и енергетска политика, како матично работно тело и ЗПК не поднесе дополнет предлог на закон, бидејќи на нивните седници не биле усвоени амандмани што е услов за дополнет предлог на закон. Согласно тоа, отворам општ претрес. И ги повикувам предлагачот и пратениците кои сакаат да говорат по општиот претрес за овој предлог закон да се пријават за збор. Бидејќи нема пријавени за збор констатирам дека општиот претрес по овој закон е завршен. Предлогот на законот во целина го ставам на гласање. Ве повикувам да гласаме. Вкупно гласаа 64 пратеници, сите 64 гласале за, нема против, нема воздржани. Констатирам дека Собранието го донесе законот за изменување и дополнување на Законот за возила. Бидејќи дневниот ред е исцрпен констатирам дека Педесет и деветтата седница на Собранието е завршена.", "source_page": 1}

{"speaker": "Весна Бендевска", "raw_text": "Добар ден на сите. Дами и господа пратеници продолжуваме со работа на Седумдесет и шестата седница на Собранието. Пратениците Димитар Апасиев, Мендух Тачи, Бобан Карапејовски, Венко Филипче, Борче Цветков, Бисера Костадиновска Стојчевска, Фатмир Битиќи, Пеце Милевски, Емил Спасовски Благица Ласовска, Олга Лозановска, Иванка Василевска, Драган Ковачки, Зоран Коцевски и Јована Мојсоска ме известија дека се спречени да присуствуваат на седница. Минуваме на точка 4 – Предлог закон за ратификација на договорот помеѓу Владата на Република Македонија и Владата на Република Бугарија во врска со подготовката, изградбата и оперативноста на меѓу граничниот железнички тунел. Извештаите на Комисијата за надворешна политика и надворешна трговија како матично работно тело и Законодавно-правната комисија ви се доставени. Комисијата за надворешна политика и надворешна трговија и Законодавно-правната комисија не поднесоа дополнет предлог на закон бидејќи на нивните седници не беа усвоени амандмани. Ги повикувам предлагачот и пратениците кои сакаат да говорат да се пријават за збор. Бидејќи нема пријавени за збор констатирам дека претресот по Предлогот законот е завршен. Предлог законот во целина го ставам на гласање. Ве повикувам да гласаме. Вкупно гласаа 71 пратеник, сите гласаа за, нема против, воздржани нема. Констатирам дека Собранието го донесе Законот за ратификација на договорот помеѓу Владата на Република Македонија и Владата на Република Бугарија во врска со подготовката, изградбата и оперативноста на меѓу граничниот железнички тунел. Тука ја прекинувам седницата. За продолжението ќе бидете известени.", "source_page": 1}

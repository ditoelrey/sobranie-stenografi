{"speaker": "Антонијо Милошоски", "raw_text": "Продолжуваме со Педесет и петтата седница на Собранието. Пратениците: Мендух Тачи, Љупчо Николовски, Бисера Костадиновска Стојчевска, Митко Трајчулевски, Венко Филипче, Али Ахмети, Зиадин Села, Садула Дураки, Скендер Реџепи, Жаклина Пешевска, Лидија Петкоска, Саранда Имери Стафаи, Имрлије Фетаи Салиу, Мимоза Муса, Ѓорѓија Сајкоски и Елми Азири ме известија дека се спречени да присуствуваат на оваа седница. Минуваме на точка 1 – Предлог на одлука за испраќање на припадник на армијата на Република Македонија за учество во меѓународната операција на ЕУ АЛТЕА во Босна и Херцеговина. Предлогот на одлуката и Извештајот на Комисијата за одбрана, како матично работно тело и ЗПК ви се доставени. Отворам општа расправа. И ги повикувам предлагачите и пратениците да се пријават за збор. Повелете. Бидејќи нема пријавени за збор, констатирам дека општата расправа по оваа предлог одлука е завршена. Предлогот на одлуката го ставам на гласање. Ве повикувам да гласаме. Вкупно гласале 64 пратеници, сите 64 пратеници гласале за, нема против, нема воздржани. Констатирам дека Собранието ја донесе одлуката за испраќање на припадник на армијата за учество во меѓународната операција на ЕУ АЛТЕА во Босна и Херцеговина. Тука ја прекинувам седницата и за продолжението на истата ќе бидете известени. Благодарам.", "source_page": 1}

{"speaker": "Антонијо Милошоски", "raw_text": "Продолжуваме со работа по педесет и прва седница. Пратениците Мендух Тачи, Љупчо Николовски, Бисера Костадиновска Стојчевска, Митко Трајчулевски, Венко Филипче, Али Ахмети, Зиадин Села, Садула Дураки, Скендер Реџепи, Жаклина Пешевска, Лидија Петкоска, Саранда Имери Стафаи, Имрлије Фетаи Салиу, Мимоза Муса, Ѓорѓија Сајкоски и Елми Азири ме известија дека се спречени да присуствуваат на оваа седница. Минуваме на точка 12 – Предлог на закон за ратификација на Договорот на Централноевропската програма за размена на универзитетски студии Извештаите на Комисијата за надворешна политика, како матично работно тело и ЗПК ви се доставени. Комисијата за надворешна политика и надворешна трговија и ЗПК не поднесле дополнет предлог на закон, бидејќи не биле усвоени амандмани. Согласно тоа, отворам општа расправа. И ги повикувам предлагачот и пратениците кои сакаат да говорат по предлогот на законот да се пријават за збор. Повелете. Бидејќи нема пријавени за збор, констатирам дека претресот по овој предлог на закон е завршен. Предлогот на законот во целина го ставам на гласење. Ве повикувам да гласаме. Вкупно гласале 63 пратеници, сите 63 пратеници гласале за, нема против, нема воздржани. Констатирам дека Собранието го донесе Законот за ратификација на Договорот за централноевропската програма за размена на универзитетски студии. Тука ја прекинувам седницата и за продолжението ќе бидете известени. Благодарам.", "source_page": 1}
